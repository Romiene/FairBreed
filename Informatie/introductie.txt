Project 3 – Fairbreeding

De opzetters van stichting Fairbreeding zijn al jaren actief in de wereld van het fokken van honden en hebben vele dingen gezien bij concurrenten en thuisfokkers die gewoonweg niet door de beugel kunnen.

De nieuwe stichting Fairbreeding heeft als doel broodfok tegen te gaan (meer over broodfokkers: https://www.bikersforanimals.nl/wat-is-broodfok). Daarom willen zij een keurmerk opzetten om broodfokkers tegen te gaan, met in eerste instantie honden maar in de toekomst meerdere diersoorten zoals katten.

Arjan Box en Elly Hegeman, de oprichters van stiching Fairbreeding, zijn in contact gekomen met het REA omdat zij graag een nieuwe website hebben voor het keurmerk wat ze momenteel aan het opzetten zijn. (Arjan Box is hier een onafhankelijke partij.)

Het doel is dat kennels waar honden gefokt worden zich kunnen registreren op hun website. Dat kennel komt dan in een database terecht. Tevens kunnen de eigenaren van die kennel ook nog honden (met foto's) uploaden die ze in hun kennel hebben zitten.

Vervolgens gaat één van de medewerkers van Fairbreeding langs bij die kennel om te controleren of het een goede fokker is en geen broodfokker met dieren in erbarmelijke omstandigheden. Zo ja, dan wordt de registratie definitief goedgekeurd en krijgt de kennel het keurmerk Fairbreed. De kennel komt dan ook in een overzicht terecht met alle goedgekeurde kennels op de site, zodat consumenten meer zekerheid krijgen over de fokker waar ze hun hond willen gaan kopen.

Klant: stichting Fairbreeding, vertegenwoordigd door Arjan Box en Elly Hegeman
Projectgroep: Bryan Vullers, Joris van Berckel, Gino Siepel en Casper de Groot